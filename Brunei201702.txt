Jadinya kan daulunya rupa-rupanya... ada sabuah tungkang balabuh di palabuhan Wistin ani.
Ani carita banar.
Sakali mangurabat, batarajunan turun.
Tangah malam pukul dua labih, labih kurang.
Lakat lagi mairap bulan ani
Baratus urang batarajun tungkang.
Rupa-rupanya anu, minta mapku urang Jawa diudarnya ka mari.
Balusiran barang bawah rumah.
Antaki aing angat, carita mulah mama ani, antaki aing ngangat, "siram!" nya.
Pikirnya antu, rupa-rupanya anu urang-urang palarian Jawa ani kalaparan di kapal.
Atu tah sudah nya mulah mama.
Mangantak aing ngangat mau mau anu mambuat sagu, buyat.
Dibuatkan mbuyat, kalaparan.
Sagala-gala tulang di bawah rumah ani di anunya di anunya rupanya anu buruh paksa yang dibawa ulih urang-urang, urang-urang Baritiskah, untuk ka mari.
Atu tah, sajak-sajak atu tah, banyak yang lari ka istit-istit urang-urang Jawa ani ia datang daripada wistin ani batarajunan tangah malam.
Anu ucap apa antukah, rupanya manusia yang anu apa tu kalaparan.
Masing-masing mau anu.
Sanantan nda cukup dua nantan nda cukup.
Sampai-sampai anunya sakarung dia anu ani diuarkan ambuyat ani.
Makan tah sidia makan baraum awu ambulung dibari makan ambulung.
Mambari kasiannya ada yang batilanjang ada yang anu nda babaju.
Atu tah caritanya.
Sampai tah ari ani.
banyak yang bakaraja di istit-istit, di anu di di ah.
Jadi dikisahkan tah ah samasa A. J. West mambina landasan keretapi ani sampai ka Bukau.
Sudah sampai ka sana, saurang tukang rantis babangsa Cina.
Saurang tukang rantis babangsa Cina.
Jadi, rantis, rantis, rantis sampai ka Maraba.
Sampai sudah ah.
Sampai ka Bukau.
Manariak tah anu ani urang Jawa ani, "Hoi, Ah Siong ah, sudah sampaikah?" nya.
"Sudah sampaikah?" nya.
Ani mau, mau anu ka stisin mambuat stisin anu stisin Bukau.
"Bukau! Bukau!" nya, artinya dalam Bahasa Cina balum sampai, bahasa Cinanya.
Ia tah kisahnya nama Bukau atu dibari nama, Bukau sabab balum sampai.
Yang kiranya stisin kadua karita api atu sampai ka Bukau.
Atu tah kisahnya yang.. ia dibari nama Kampung Bukau sampai ari ani.
Ah atu tah caritanya, ah, dalam ia punya ipisod.
Kau kana ingat atu sajarah kamu atu.
Ia barasal dari parkataan Cina, bukau.
Bukaunya balum sampai.
Ia marantis jalan tu.
Sampai balum sampai?
Bukaunya ia mau basa rantis untuk mambuat landasan karitapi, Bukau, ah, haha, dalam bahasa Cina.
