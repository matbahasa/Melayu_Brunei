Dibaritakanlah ada satu carita mistik di Wistin ani....
Daulu-daulunya ada sabatang kayu saingga ari ani, masi lagi.
Carita ani dinamakan carita Batang Dayang.
Urang tatua yang masih lagi idup sini ani mimang tawu.
Dan anak-anak baru yang ka laut mimang tau carita Batang Dayang ani.
Batang Dayang ani, ada bah di sungai Bukau ani, sungai kitani ani.
Ani mimang ujud.
Kisahnya Batang Dayang ani nda dikataui, ia tumbuh di siring sungai.
Cuma tuhan punya kuasa, mau malihatkan kabasarannya.
Di bawah puhun-kayu Batang Dayang atu, jaranih aingnya.
Sakalilingnya atu kabut
Jadi, ada stangah pandapat macam ada lubang ka anu atu daripada Batang.
Dan dalam tanah ani kitani nda tau, ada sungaikah ada apakah kitani nda tau.
Cuma yang mambari hirannya, Batang Dayang atu, di bawah puhun-kayu atu, jaranih.
Ada cubaan dulu, manarik dangan kapal kayu balak, sampai dua buah.
Masih idup lagi urang atu, bacarita, nda mau ditariknya Batang Dayang atu, akarnya atu nda mau.
Jadi, dikisahkanlah urang lagi daulu, bilanya tau kan carita Batang Dayang atu.
Kalau di skalilingnya atu rumput-rumputnya atu, hijau, biru subur samua, di darat padi nda mau tumbuh.
Padi di lingkungan atu subalah-subalah darat atu nda kan tumbuh, akan matilah
Tapi, sbaliknya anu apa Batang dayang atu kaliling-kalilingnya atu, rumput-rumput atu mati, di darat padi akan tumbuh padi huma, padi bukit atu, tumbuh.
Ada lagi yang bulih bacarita yang masih idup yang bulih manyaksikan.
Apa tu carita atu mimang nalayan-nalayan di sini tau Batang Dayang atu paling digaruni.
Tapi, nda jua parnah mangacau urang. Cuma, ia carita mistik yang masih ada sampai ari ani bulih dilawat.
Bawah Batang Dayang atu yang manghairankan.
Jaranih aing atu.
Macam air laut, dirasai pun masin
Saulah-ulah di bawah Batang Dayang, dalam sungai, dalam sungai mana bulih air masin.
Samua air tawar bah.
Jadi, didapati carita Batang Dayang atu masih ada macam ada mistiklah.
Macam ada unsur-unsur anulah, atulah di sana atu yang balum lagi kana buat kajian.
Atu antaranyalah carita rayat, Carita Batang Dayang.
Kalau lagi daulu di antat tah, dipuja tah.
Nda tau tah apa urang tua-tua daulu ani, macam-macam saja atau tajumpa barang-barang macam-macam.
Ah jadi atu tah caritanya, sekian terima kasi.
