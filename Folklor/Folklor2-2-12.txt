Cerita ani macam cabul capi-capi, walau macam manapun jadi pengajaran, ada maksud-maksud tertentu.
Kiasahnya macam ani, jadi bapa ani, anak lelakinya baru kawin, kawin anak lelakinya ani.
Jadi bila anak lelakinya ani kawin, abis sudah ganap macam atu berapa hari, anak lelakinya ani pun bekeraja tah, bekeraja jadi yang tinggal di rumah, bapanya sama bininya.
Jadi bilanya balik bekeraja, sekali diliat oleh anaknya ani bapanya tunduk, menghisap anu menghisap susu bininya ani.
Jadi apa lagi anaknya ani pun marah, "Illallah kita ani nya, mengapa kita macam ani kan nya?
Setua-tua macam ani nya.
Inda kita sadar kan tu nya.
Adakah bini ku bah tu nya.
Menantu ta, nya.
Mengapa kita hisap susu nya?"
"Ia tah kau ani nya, inda menganang budi nya?
Susu bini ku lagi dulu nya batah kau menghisap nya, berapa kali kau menghisap nya inda ku bunyi-bunyi nya.
Ani baru sekali ku kan menghisap susu bini mu, sudah macam-macam nya".
