Caritanya baliau Badar lagi daulu kuat.
Abiskan pun timbak kah apakah inda masuk, tatak pun inda masuk lagi daulu kabal.
Bininya atu si Nuri damanya bini-bini, tapi jarih bah urang maulun lagi daulu ani jarih bah inda kuasa salah sadikit sudah diambat, dilutar di apa jadinya ada kapal Ilanun masuk, kapal Ilanun atu masuk samana-mana lari ka kapal Ilanun mananang, mananang di aying ah mananang babakai ke anu ah ia pandai mananang.
Sudah lari ia jadi samana-mana ah dianuinya naik ka kapal Ilanun ah sudah naik kapal Ilanun ani samana-mana dianunya ditatak inda masuk, ditimbak inda masuk, diampas pun inda masuk.
"Oleh nya si Nuri ani ditimbak, ditatak inda masuk tu ia kabal tu" nya.
"Anu ya, ambil amar basi tukol kapalanya."
"kalau diambil amar basi ditukolnya maluah otak inda tia bagaya-gaya mati tia."
Urang kuat ani inda dapat anu bah otak ani bah ditukolnya bah kapala.
Mulah anu Ilanun ah, mati tah ia kapal atu, lari tia, di aying tia.
Au lagi daulu iatah caritanya lagi daulu kami, urang tua-tua lagi daulu datu nini kami batuturan kasih raja kan kadidia lagi daulu tu.
Ah ia titu lari tia dibawanya lari anu ani Ilanun, ani anu si Nuri ani.
Si Nuri atu ulunnya Ilanun mambawa lari ba anu bakapal naik ya kapal Ilanun tarajun bananang lari, ia talampau jarih lagi daulu ah lagi daulu ani paloi jua manjarihi, manjarihi ulun.
Si Nuri atu anak urang inda tantu lagi daulu bah ulun-ulun bah kadang-kadang anak anu urang iban lagi daulu, lagi daulu ah urang balarai-laraian lagi daulu kalau anu atu balarai nagri sabuah balarai nagri sabuah balarai nagri sabuah diaga sakali sadar lainnya mandapati urang anak urang anu atu kalau anu ada urang mati baranak macam iban ani anu nagri daulu atu iban mati anu baranak mati baranak jadinya diikatnya dipohon kayu, diikatnya dipohon kayu dimakan oleh kuyuk apa kadang-kadang kalau urang balarai ani manjumpai bunyinya kanak-kanak manangis diambilnya sudah atu naik ya diliatnya kanak-kanak kana ikat alum dimakan kuyuk diikatnya diambilnya tia dibawanya mulih ka Barunai diasuh salagi damit sudah diasuh salagi damit sudahnya basar dibuatkan ulun lagi daulu.
Iatah datu nini kami balarai atu lagi daulu mandapat.
Inda tah tau barang nagri sabuah-sabuah ba tu diaganya.
Inda tah tau tampatnya tu.
Liau Badar atu asalnya Urang Barunai ani pulang dangan sanak datu nini kami.
