Dulu nini-nini katani ada masalahnya tu.
Kalau laut mengenainya mulih ia ke laut, Kalau ke gunungnya mulih ia ke gunung, kalau ke tanah mulih ke tanah, kalau sunah mulih ke undi.
Dulu ada tu.
Makah kami tau ani, dulu nini katani bah nini bini ada ia masalahnya tu.
Iatah kami gali hati.
Kenapa ia ni?
Eh kamu balum taunya.
Kalau laut menganainya mulih ke laut, suruh mulihnya, jangan menganai cucuku aninya.
Kalau ia di darat, di gunungnya mulih jua ia ke gunungnya, kalau ia ke tanahnya mulih ia ke tanah, kalau ia di aying mulih ia ke aying.
Banar jua cerita atu.
Kalau sekarang ani inda jua dipakai.
Dalam kitab inda dipakai tu.
Katani turun-temurun katani pakai.
Bagi hamba ani, bila ke laut atu inda jua kan babata terus.
Masai jua dulu Hj Putih tahun 66 kan setengah jam ia menunggu hamba.
'Mengapanya, nyangku aduh balum ada rasanya'.
'Rasa apa tunya?'
'Rezeki bah.'
Kataninya orang tua-tua lagi daulu, balum beisi belanga, balum tah katani turun.
Berisi belanga katani atu perasaan kataninya barutah katani turun - orang tua-tua lagi dulu tu, punya petua.
Iatah sudah berisi belanga atu, barutah katani turun tu dari rumah.
Turun tangga lagi, tu karang tu, turun ke perahu.
Petua katani 'Bismillah' jua tu.
katani mencari rezeki.
Nampakkan rezeki katani atu.
Minta arah tuhan supaya rezeki katani atu, tubuh 6 sekiranya, sampai ke tubuh 6 atu bah menerima rezeki atu bah.
Jangan jua belabih-labih katani pinta atu.
Bilanya membari syukur alhamdulillah.
Kalau nya inda memberi syukur jua alhamdulillah.
Kadang-kadang ada jua inda ia memberi banyak bah.
ada jua memberi limpang atu.
Kadang-kadang bila turun subuh, kadang-kadang berjumpa bengkawat puith atu bah ditangga.
Kudung namanya tu.
Selalunya bangkawat ani bewarna-warna, ani putih ia memanjang.
Bila orang pandai atu dipotongnya tu, suruhnya lari tu, dilarikannya.
Tapi kalau katani petua ganya tu ah.
Apa kan tunggu siring rumah ani.
Kami ani mencari rezeki lari tah kaunya.
Tapi orang lagi dulu 'Bismillah' ganya tu bah.
Ada petua lain kali bah, inda tah katani tau lah.
Pengajaran orang tua-tua lagi dulu.
Ia tah kami lagi dulu tu, balum ada orang tetua bahagia pencarian ani ke laut.
'Dulu aku bah 14 tahun bah sebelum menjadi ketua kampung mencari ke laut'.
'Iatah orang tua lagi dulu membagi tau, macamani kamu amalkan macamani kamu rasai'.
'Nya macam-macam nua'.
Dulu cerita diurang jalan 2 dirasanya.
Jalan ani ada 2 nya.
Banar jua orang tua lagi dulu atu, mata 2 biji jua, hidung dua lubang jua, telinga dua lubang jua.
Ia tah dirasainya.
Kalau inda berapa berisi balum ia turun.
Entah sampit kah setampik tu atau kosong kah setampik tu.
Rasa katani tu bah.
Kiranya kosong setampik-setampik kanan kosong, setampik kiri sampit, setampik kiri langkahkannya.
'Macam atu bah kalau sekiranya setampik kanan sempit, setampik kanan langkahkannya'.
Atu orang tua-tua lagi dulu memakai jalan 2 nya.
Tapi ada orang memakai dulu ucapannya rantai Ali tu bah.
Tapi orang tetua inda ia memadahkan tu.
Jalan 2 ganya nya.
Jalan 2 atu pun bah jarang orang tau tu bah.
Di mana tempat jalan 2.
Orang tetua lagi dulu tu.
Iatah orang tetua lagi dulu tu bila jalan 2 katani pakainya, jalan ladang semua-mua jangan tah turunnya, inda berisinya.
Hj Putih atu dulu tu selalu ia ke hamba tu.
Aku bila inda berisi inda ku turun ni.
Berisi jua sudah tunya.
Au mun berisi kantong ganya ni, berisi kopi makanan.
Kadang-kadang pukul 4, pukul 3 tengahari atu kami turun tu bah, jauh tah perjalanan.
Ke Kuala Tutong tu.
Dari sini baliun.
