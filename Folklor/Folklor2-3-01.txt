Bacaan pakai doa kain, pakai doa minyak, pakai doa makan pinang lagi daulu.
Angkat sari kalau mamakai minyak nah minyak bisai ditapak tangan lagi daulu, dianukan di kapala rambut angkat sari.
Au kalau doa kain di kain, balum lagi katani mamakai kain atu katani pigang saja bacai tia dulu.
Iatah kana galar angkat sari eh nya urang sianu atu mudah-mudah rupa apa indada bisai manis pun bukan inda jua mau mamandang iatah kana galar angkat sari namanya.
Dibarinya makan pinang doa makan pinang, doa minyak, doa kain, doa langir untuk mandi, untuk mandi lagi angkat sari anu mandi katani bangkit cahaya.
Nganya anu ani dada ku manantang manis tapikat ba apa ani.
Bamirah, bagadong nganya macam obor-obor.
Urang lagi daulu mana ada iatah nganya makan pinang, anu lagi daulu iatah nyanya kana galar angkat sari namanya lagi daulu inda jemu mata mamandang ani apa eh dada ku kabisaian karang ani ah macam-macam, macam kina bawayang.
Macam katani mamandikan pangantin urang kawin mamandihi dulu sama dua macam tu langir doa cahaya langir sudah ya kamas mandi bausai-usai baru tah katani mengangkat sari atu sudah duduk di palaminan dianu atu di kursi kan bahias lagi daulu.
Apa lagi nya urang inda katani nya urang sianu atu rupanya bida indada kalanguan mata mamandang manis sarinya iatah kana galar angkat sari.
