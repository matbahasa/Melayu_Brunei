Sialoian ani macam ia babini bah tu.
Bininya atu masa musim manabas, disuruh oleh bininya manabas, macam padi.
Jadinya, dibatai banar.
Dibatai.
Diaga arah kan manabas atu.
Duduk tia.
"Rabah ke situ, rabah ke sia, tindih-tindih, berpangkat-pangkat".
Miatu saja cakapnya.
Jadinya cukup masa, sampai ari malam, mulih.
"Oi, bapanya" nya.
"Apa mama Si awang" nya.
"Apa sudah tabasan".
"Ada jua sudah sadikit" nya.
"Esok luas tia nya.
Jadinya, naik keraja cukup tiga hari ia naik ani.
Jadi kana padahkan.
"Eh, mana ia manabas" nya.
"Jadi cakapnya, rabah ke situ, rabah ke sia, tindih-tindih berpangkat.
Lakat lagi samak.
Bagas pamarang pun indada".
Jadinya, bininya ani, sambanginya tah.
Banar jua.
"Au baik kau" nya.
"Ada kau ku batai taie".
Jadinya, diberiainya periuk ani.
Dibungkusnya.
"Eh, bau taie" nya Sialoian ani.
Bakayuh langgung-langgung.
"Eh" nya, "bau taie.
Siapa bia-bia sini ani" nya.
Jadinya, datang ke tabasan ani.
Sudah datang, duduk tia.
Ia jua amalannya atu.
"Rabah ke sia, rabah ke situ, tindih-tindih, berpangkat-pangkat".
Cukupkan makan.
Apa lagi dibuka periuk ani, bau taie.
Liat taie.
"Eh, inda barakal mama Siawang, kubunuh".
Atu tah turun-turunnya ke perau atu.
Inda lagi, tataknya tali perau.
Bekayuh tia.
Bekayuh, datang tia.
Jadinya sudah datang.
"Inda baik mama Siawang, ku bunuh".
"Eh, jangan ku dibunuh" nya.
Liatkannya tah anunya atu.
"Inda sayangkan kediaku" nya.
Inda tia jadi.
Jadinya, "Eh, sayang ku" nya.
"Mana" nya, "bapanya berucap, belurih tabasan.
Orang" nya, "ku tanyakan salambar rumput inda rabah duduk ganya.
Apa ertinya rabah ke situ, rabah ke sia, tindih-tindih, berpangkat-pangkat.
Cuba tah" nya, "bakaraja banar-banar.
Eh" nya, " esok aku mengajar, mendangani".
Jadinya, turut tah bininya ani.
"Ah, miani gayanya" nya.
"Dikait, ditumbangkan rumput atu, ditatakkan, ditumbangkan".
Sudah atu, ada mengkali sehari dua hari bininya atu mengajar, merati tia.
Jadinya, sudah sehari atu peraunya basar.
Turun tia payau ah ke peraunya.
Sudah turun, tidur, payau ani.
Bekayuh tia mulih, mulih membawa payau ah.
Apa lagi, bejumpa tia orang bekayuh.
"Oi, Pa Saloi.
Apa dibawa atu".
"Jangan ingar, rusa, rusa".
Inda kan keluar suara atu.
Sudah atu, melintas lagi orang lain.
"Oi, Pa Saloi.
Apa dibawa atu".
"Jangan ingar, rusa, rusa".
Jua inda kan keluar suara atu.
Jadinya, ada lagi orang menagurkan.
"Apa kita bawa atu Pa Saloi".
"Rusa, Rusa" nya nyaring-nyaring.
Ilah, bangun tia rusa ani, terajun melompat ke aying, menanang.
"Apa ani urang-urang" nya, "kan makan bekari behapa" nya, "rusa, rusa, biar lari pulang rusa".
Nya kata orang lain, "luan paloi.
Banar tah nama Sialoian, cuba tah tatak, inda ia begaya-gaya".
Jadinya, mulih tia ke rumah ke arah bininya.
"Oi, mamanya" nya.
"Ilah, nyaman kan makan ketani, kan makan bekari.
Rusa bah" nya.
"Orang tagur-tagurkan".
"Bapanya atu luan paloi" nya.
"Ketaui tidur, tatak ia" nya.
