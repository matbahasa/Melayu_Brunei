Ada satu kaling, kaling atu laki bini ia ganya barumah inda jua jauh banar dangan polis stesen kadangaran manarais.
Apa lagi lama-lama ia di sana ia ganya sa buah-buah bah.
Pada suatu hari atu kurang labih lam tujuh malam anu tia limpang-limpang anu ani kaling ani, bininya lakat lagi mancuci cuik mangkuk apa tapi bininya ani mangandung.
Sudah atu apa lagi bila udah balimpang taliat tia urang pancuri ani masuk udah atu apa lagi jadi naik atas sangkap, ani liatnya dua urang, "elallah!" udah atu ia tah fikir.
"Kalau saya mau lawannya diurang dua urang," nya, jadi ada tah ilhamnya atu bininya mangandung, "dayang mari sini," nya.
"Mangapa?" nya bininya, "saya balum siap karja," nya.
Apa lagi siap tia karaja bininya ani mambasuh cuik mangkuk ani.
"Limpang sini," nya, nya kan bininya ani.
"Kanapa?" nya nya bininya.
"Ani dayang udah mangandung," nya carita tia pulang ni, "kalau saya dapat saurang anak jantan saya kasi nama Dollah."
Bah bininya inda tia bunyi-bunyi, "Jadi apa lagi basar-basar saya suruh sekolah sama dia lama-lama dapat karja saya suruh masuk polis," nya nya kaling aninya, "bila sudah masuk polis lama-lama dapat pangkat, las kopral, sarjan dapat ia sarjan," nya, "ini saya punya anak tapi bila udah basar," nya.
Bininya inda tia bunyi-bunyi, pancuri ani pun tacanggang tia di atas ani bah, "paloi pakah kaling ani?" nya.
"Bila sudah basar saya punya anak," nya, "bila sudah naik pangkat jadi Sarjan Dollah," nya, "ia tida paduli sama saya apa lagi saya panggil-panggil," nya, bacakap ia, "Sarjan Dollah mari sini," nya.
Ujung-ujung sampai suaranya atu, "apa! ini Sarjan Dollah ah!," nya, "sudah ia basar dapat pangkat sarjan dia tidak paduli dia punya bapa," nya.
Diambilnya bantal atu ditampilingnya, "celaka! ini anak," nya, manarais sabasar-basar suaranya, "Sarjan Dollah! mari sini apa ini saya punya anak dia tidak kalinga dia punya indung," nya .
Pancuri ani tacanggang tia makin basar suaranya mangarik Sarjan Dollah ani anu ani, polis stesen ani Sarjan Dollah manjaga bah ia tau sudah basar-basar tia suaranya atu manarais tia.
"Celaka! punya anak sudah panjang basar dia inda paduli dia punya bapa," nya, tampilingnya bantal atu tumbuknya.
Ujung-ujung mandangar Sarjan Dollah ani diaganya.
"Paloi jua kaling atu, mangapa ia taris-taris atu?" nya, diaganya, "kanapa?" nya, "tambi," nya.
"Eh! anu Sarjan Dollah itu ada pancuri atas."
Ditangkap oleh Sarjan Dollah ani, "kanapa kau tida panggil?" nya.
"Macam mana saya mau panggil kalau saya jalan pegi polis stesen dia lari," nya, "kalau saya mau lawan dia dua urang, bagus saya punya ilham saya carita pada saya punya bini."
Kana tangkap tia pencuri atu.
Carita nakal.
