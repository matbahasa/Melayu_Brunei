Kuala Barunai ani inda basungai datang sumpit-sumpit di sumpitnya lapang.
Macam atu caritanya sumpit-sumpit atu, ada satu pangabat jadi sumpit-sumpit atu ada mangkali barat sapikul pakah, barat sapikul basarnya.
Mangabat nya kayu apa buloh, inda mau.
Daulu buloh kan mangabat sudah macam miatu inda mau dapat.
Anu ani dapat mimpi urang tua-tua "anu ani nya payah saja kau, sumpit-sumpit atu" nya urang ani kan urang muda.
Kalau pun barapa basar pohon kayu antau buloh inda mau dapat sumpit-sumpit atu, tubuhnya panjang bukan sadikit.
Katani lagi kalah mun ya marojoh sungai lagi runtoh diantamnya.
Sumpit-sumpit ani marontoh.
Disuruh urang muda, urang tua-tua arah raja sudah macam miatu apa lagi sudah diajar, kana ajar mimpi tah urang ani bacakap urang tua-tua ani "au mun atu nya payah kau mandapat, payah kau mandapatkan sumpit-sumpit atu."
Hanya pun nya jua lagi nya katani ia baik bah, karana apa ia mambari basungai katani untuk waris turun-tamurun di Duau atu bah.
Duau atu tarus lagi tu ada, lagi tarus arah lain tu.
Ia mula-mula macam disumpitnya bah sumpit-sumpit atu basar tapi sumpit-sumpit atu bukan sabarang-barang barangkali ada bawahan.
Inda ku tau sumpit-sumpit asalnya.
Jadi sudah macam atu sumpit-sumpit ani pun ada urang tua-tua, dibarinya mimpi urang ani urang mangabat ani.
"nya apa-apa saja kau olahkan kayu tagap pabaik, saumah pa baik nyangan tah dulu macam buloh macam indada kadidia.
Cuba kau manganu mambari tau kadikau aku mambari sanang kadiaku tulang daun atu dianyam pulang," Tulang daun pulang dianyam macam mambuat anu macam manjalin balat.
Sudah macam miatu datang tidur, tidur bah sumpit-sumpit ani tidur bah katohoran mandampar dari ulu.
Mandampar baranyut oleh aying surut tubuh basar.
Sumpit-sumpit atu asalnya Awang Samaun anu pamainan Awang Alak Betatar.
Samaun asal mulanya jadi sudah macam miatu apa lagi dada lagi, sudah dianu nya diaga nya dilawat dalam sahari diliatnya pangang-pangang sumpit-sumpit.
"ah miani talauknya?" basar nya.
basarnya bukan kan sapikul baratnya.
Sumpit-sumpit atu boleh manimbak sungai, atu nah mun indada bawahan iatah asal mulanya tu au abis titu.
