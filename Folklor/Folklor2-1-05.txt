Carita-carita lagi daulu ani urang lagi daulu ingin batutur-tuturan kadang-kadang, urang balarai-laraian ah kadang-kadang urang inda ba anu barang nagri apa samana-mana diaga nyanya ka nagri Padas nagri anu atu sakali sadar nya urang kan baranak ani ia asalnya barang nagri di nagri atu nya anu bah ia baranak asalnya sudah baranak inda jarangkan mambari balaki anak bah asal dama sudah batian dipotong anak hidup indung mati samana-mana ada urang di Barunai ani datang sudah datang dari Barunai ani samana-mana "eh bahapa tu, urang manaran" ada urang turun bah urang batangisan sana atu.
"Eh mun kau taunya arah kami ani kalau payahkan mambari balaki anak, kalau balaki sudah batian ampir ari dipotong, dipotong nyanya mati indong anak hidup."
"Tapi miani nyangan dulu dianu, nyangan dipotong nyanya kami adat kami Barunai bataran, bataran nyanya."
"Ba anu nyanya maluah tu."
Jadi balusir urang ani mamadah akan balusir turun ada urang, kana panggil tah urang dibawah ani samana-mana "nyangan, nyangan dipotong nyanya ada karang jangkanya sudah ia tajam maluah sandirinya tu katani manolong manaran."
Jadinya urang datang ani turut tia jua manaran bah bini-bini, ia inda urang sana atu inda pandai maluah kanak-kanak ah hidup manyalamatkan.
"Eh pambatainya" bukan ya alang-alang bilang urang mambatai anu ani urang manyalamatkan ah.
Nagri atu inda tia lagi asal damanya sudah batian baru tia mambari balaki anak.
Nagri atu baik inda tia lagi mambunuh, mamotong, mambabas asal damanya sudah dibabasnya atu mati indung, atu anak nganya hidup karang ani inda tia lagi takana urang Barunai ani anu tia diikutnya tia bataran bapa anak atu.
Urang balarai-laraian jadi nya iatah manyalamatkan nagri atu inda tia lagi, barani tia mambari balaki anak apa, maikut tia anu Barunai ani, anak ani maluah asal damanya sudah tajam taran, diikutnya tia anu Barunai daulu nagri atu, anu bah payah asal damanya balaki inda lagi, asal daminya ampir ari atu dibabas titu diambil anak nganya indong mati anak hidup.
