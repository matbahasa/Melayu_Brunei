Suatu hari Si Paloi ani disuruh oleh bininya.
Ehnya Awang Paloi, baik tah kita anunya mencari anu kulat-kulatan di utan.
Kitani ani nya inda lagi beberapa mangkanan.
Jadi apa lagi, Si Paloi ani pun, bah kalau macam miatu mamanya, batai tah ku nya.
Jadi bini Si Paloi ani membatai tah Si Paloi ani macam-macam mangkanan.
Jadi, Si Paloi ani pun bejalan tah ka utan, mengambil kulat tah.
Jadi waktu atu musim kulat, selapas ujan ah, jadi ambil kulat ambil kulat jadi akhirnya ia ani kulat ani telampau banyak jauh tah bejalan ani.
Bila jauh bejalan sampai ke sebuah utan.
Bila sampai ke sebuah utan, jadi diliatnya di utan ani lain macam anu macam-macam bunga-bungahan.
Jadi Si Paloi ani pun mengambil bunga ani, bunga ani nya bau harum tetapi tiada bisainya, bida rupanya inda ia mau.
Jadi akhirnya bejalan lagi liatnya, illallah nya bunga ani bisai tapi inda harum jadi dibuangnya macam-macam sudah ni, bunga ani inda ia tepakai.
Diambil lagi sebuting bunga ani lawa sekali diciumnya galak baunya nya.
Jadi bepuluh-puluh sudah bunga ani inda jua tepakai.
Jadi akhirnya sampai ke suatu kawasan bunga ia pun tunduk, tunduk kan meliat bunga ani bila ia bediri tehantuk.
Bila tehantuk Si Paloi ani pun marah, eh celaka, amput mamanya ani nya, siapa kan ni nya sekali diliatnya ada macam anu bah macam manusia, macam anak manusia.
Jadi Si Paloi ani pun marah,
"Eh siapa dikau ani kan ah kurang ajar ani ah, inda dikau tau kan ni nya, aku ani kan mengambil bunga bah", nya.
Jadi apa lagi, nya anu ani, aku ani nya ia tah anak jin nya.
"Kami mempunyai bunga sini ani nya, bapa betanam ni nya".
"Eh kamu tah karang ampunya ni nya bunga ani, nada siapa-siapa punya ni nya, jangan kau kurang hajar nya, ku tampiling kau karang nya".
Jadi apa lagi, Si Paloi ani tampiling nya anak jin ani.
Jadi nya anak jin ani, baik kau nya ah, "nanti ku membari tau bapangku nya", jadi apa lagi anu ani pun menangis anak jin ani belari kan membari tau bapanya.
Jadi Si Paloi ani pun menyasal takut, kajar-kajar tia menggigil tulangnya ani illah mati ni nya kalau dibari nya tau.
Si Paloi ani pun belari balik ke rumah.
Bila balik ke rumah, datang ke rumah apa lagi ambil kain beselimut,
"Eh mengapa ni", nya bininya kajar-kajar macam orang ketakutan ani.
Jadi Si Paloi ani pun membari tau, "illalaahnya, mati ni nya mamanya mati", anu nya anak jin nya ku tampiling nya, sebab bunga nya, "Ia mengakun bunga atu diorang betanam nya inda ku percaya nya, ku tampiling ia tah bapanya kan dibari nya tau.
Ani mati ni nya sekali ani nya.
Jadi atu tah ketakutan, jadi fikir, bini Si Paloi ani pun befikir.
"Kalau macam atu nya, bapanya macam ani saja nya masuk tah dalam indangan kain ani, baunggak.
