Urang miskin ani duduk di sabuah tanjong yang tarpancil daripada urang ramai karna indada baranak, tiba-tiba ia balurih anak, anak atu diasuhnya lama-kalamaan anak ani dinamainya si Buasan.
Si Buasan ani karaja inda lain mamukat bukan mananguk, mananguk atu manganu bubuk.
Suatu masa urang kampong ani batanya kadia
"Buasan ka mana bapa mu, bapa mama mu?"
"Bapa mama ku ka laut mangambil sanama inda sarasa."
Atu tah sudah lama-lama raja pun mandangar macam atu kana sambahkan.
"Ada urang di anu atu sabuah rumah di tapi sungai di tajong, kalau saja katani batanya, dangan sabanarnya ia manjawab, mamanya dangan bapa ka laut-laut, ia mangambil sanama inda sarasa.
Buasan nama anak atu."
Nya raja "inda baik tu kalau macam atu."
Dipanggillah bapa si Buasan ani, bini si pananguk ani, "eh pananguk banar anak mu atu mangatakan kau ka laut-laut mangambil sanama inda sarasa."
"Barangkali aku pun inda tau, kami ka laut banar mananguk bubuk."
"Suruh panggil bawa ka mari.â€
"Ia balum barapa basar tu tapi pandai bacakap banar."
"Suruh datang ani."
"Mun kan ampun tuanku."
"Buasan banar kau satiap urang yang batanya kadikau, bapa mu, mama mu ka mana kau
manjawab mangambil sanama inda sarasa banar tu.â€
"Tuanku, sababnya sanama inda sarasa, air tawar satu nama,inda sarasa air masin, air dua nama tapi inda sarasa masin dangan tawar."
"Eh banar tu, au banar lurus tu."
Bukan pulang kan manganu sadakahi pulang, sadakahi urang, tau lah macam, urang susah dibari oleh raja atu jadi suatu masa lagi sudah lama-lama ditanya lagi oleh urang kampong atu Buasan ani.
Buasan ani anak miskin.
"Buasan siapa si miskin"
"au miskin" nya.
"Buasan di mana mama mu lagi" nya.
"Mama mambunuh ianya, ia jua mambunuh ia, ia jua mahidupi" nya.
Macam atu saja tiap-tiap kali, tiap-tiap urang batanya mambunuh ianya, ia mahidupi jadi kana sambahkan lagi kapada raja sama jua macam antadi atu.
Dipanggil oleh raja atu jua dipanggil oleh raja atu jadi dijawabnya jua, "banar tu" nya.
"Bapangku, mambunuh ia jua mahidupi.
Ia bakabun, bakabun atu ditabas dulu mambunuh, sudah kamudian hidup ia babalik.
Ia damanya hidup iatah ku katakan mambunuh ia mahidupi jua" nya.
"Eh banar jua tu" nya.
Kalama-lamaannya raja ani pun anu macam manawarkan "bah jikalau anu sudah macam atu akal mu, cuba tah, baik tah kau mancari bini Buasan, di mana angkau sukai" nya.
Dayang-dayangnya atu bah disuruhnya tia anu disuruhnya mancari kalau ia suka nya macam baik kadia.
"Tapi, atu mun kan ampun tuanku indada parampuan, parampuit saja."
Atu tah raja marah.
Indada tuanku, parampuan parampuit saja," nya.
"Eh, mangapa kau bacakap macam atu?"
"Banar, tuanku patik sudah maliat, indada satu pun indada parampuan parampuit saja."
"Bah aga tah kau mancari yang parampuan, kalau kau inda balurih kau kan dibunuh."
Atu tah mamanya ani pun sudah mandangar sianu ani disuruh mancari parampuan oleh raja, ani manangis karna ia sayangkan anaknya hanya saurang.
Sudah atu bajalan tia, ia bajalan.
"Mun kan banyak aku mancari bini, diluar" nya.
Disuruh oleh raja.
"Ku mancari bini, kalau ku inda balurih, aku tapaksa dibunuh."
Bajalan ia bajalan sana jalan sini, turun bukit naik bukit bajalan, bajumpa ya tinggal ia di madarsah.
Jadi bajumpa ia urang tua ani mangambil kayu.
Dibawanya tu payung, kasut kalau saja macam dalam aing bakasut ya, macam sungai-sungai atu bah, kalau dihutan bapayung tu ya, kalau arah panas sama hujan inda ya inda bapayung jadi urang tua ani hairan, sab apa.
"Urang gila tah dangan ku ani" nya.
Ia mambawa kayu sama-sama dihutan bah kalurusan bajumpa bah, jadi kalau saja di titian, titian ambuk pulang atu anu bapigang atu jadi kalau sudah anu ia bajalan daulu ia jalan daulu lambat sab apa ia baolah-olah kan mamakai kasut tia ba apa tia.
"Urang gila tah dangan ku ani" nya.
Tiba-tiba batanya tia ka urang tua-tua, "baliau di mana surau, madarsah bah macam katani parantian, masjid damit."
"Disana" nya.
Inda kan mambaritau salah jua lurus tia badapan sama urang tua ani macam inda barapa jauhlah sapandangan sama sini sapandanganlah macam dangan surau ani.
Jadi disana tah sudah atu.
Takana urang tua ani lambat datang ka rumahnya bukan macam bilang kali.
"Kanapa kita lambat pa" nya anaknya ani.
"Apa inda lambat aku bajumpa urang gila, urang gila ada tu.
Kalau sudah ia di aing anu tu bakasut, kalau sudah di hutan bapayung iatah, lambat ku sab apa ia tapaksa tah ia daulu bajalan, ada tinggal di madarsah atu" nya.
Eh banar tu pa sababnya kalau dihutan bapayung takut takana ranggas kah kaguguran kapalanya kalau dalam hutan apa, didalam aing ia bakasut mana tau ada balahan apa, mana nampak."
"Eh sama tah gila kamu tu" nya.
Sudah macam atu jadi ka sana tia mambali-bali tia, ka sana tia bapanya ani.
Urang tua ani lurus sana bah lurus "illah ani ia urang gila ani" nya.
Ia ampir rumahnya, inda tau jua kan ampir rumah ani tarus tia ka sana bah.
"Aku ani yang sabanarnya musafir malarat ka mari disuruh oleh raja mancari bini, di sini ada bini-bini saurang jua ku liat" nya.
Iatah anaknya ani barakal bah sudah atu mau inda mau, anu tah dipadulinya tah makan apa tu tapaksa tia jua urang datang.
Sajahat-jahat urang pun ia mamadahkan suda urang musafir.
mamotong tia ayam bapanya ani sudah mamotong ayam.
"Kadiaku indada ku makan isi, diaku makan ku batis sama sayap saja."
Sudah atu macam lagi labih tu, inda dapat makan.
Ia mambali ayam ani bah, ia pulang mambali bah disuruhnya potong disuruhnya masak.
"Macam anu paci inda boleh tu makan isinya, kapala saja, kalau anak ani jantong sama hati tu makan, kalau mamanya isi macamana gayanya ani" nya.
Makin marah lagi, sudah makin marah bapanya ani bah yang kalaparan sudah ani bah mau inda mau inda makan jua walau pun kapala dimakan daulu sababnya bagiannya.
Sudah ya mulih "baik tah paci tarima kasih, aku balik tah ka madarsah surau ani bah."
Balik tia ka surau jadi sudah ya balik ani bariuh.
"apa sababnya tu kadiaku panyaluru banar urang atu bukan inda gila tu" nya.
Bukan ya gila tu pa ia atu anu banar tu hukumnya tu, kita kapala rumah sama kapatawannya tu, ani kadidia urang pajalan batis dimakannya sama urang pandatang sayapnya, ani macam kadiaku jantung kasayangan biskita bah, macam mama ia banar isi rumah."
mau inda mau pinang anaknya ani.
Ditampuh dirasakan inda manarima indada ia maminta lain.
Ia pun ditarima tah pinangannya atu.
"Tapi ada satu syarat yang liwat, barian asal kami, barian kami air ambun tiga kawah atu saja pintaan kami," nya.
Anu lain-lain atu inda pulang barapa barat atu tia tapi balurih dangan kuasa Allah Subahana Wataala atu ia pakai salimut bah, abis diparahnya barisi kawah bah asal ngam barisi tiga, sampai tia kawin, sampai kawin dibawanya balik ka nagari samula.
Inda ya balik ka anu kadangaran raja sudah ya balik.
Ah raja ani kan mambunuh jua ni kan maliat jua ia kalau indada parampuan di astana atu antadi jadi sudah anu kadangaran, kana suruh ka sana, sudah bawanya bininya banar.
Dami raja maliat banar bini-bini elok, ia maliat tarus pangsan, tarus pangsan raja atu bah tarus pangsan dianu oleh urang air mawar, macam dulu anu balik sadar iatah panas ati raja ani.
Inda barapa lagi, kan panas ati pun inda balaku-laku.
Dicubanya anu ani saja, "kalau banar pandai bini mu ani, kalau kau banar pandai Buasan tunda tia, kalau kau bailmu banar pulau atu tunda, pulau atu tunda dangan kalat" nya.
Tapi inda sanggup ia ani, "mun kan ampun tuanku, bukan ya panundanya kalat ani, patik sanggup manundanya pasir atu, jadikan kalat untuk panundanya pasir atu bah dikalatkan kalatnya baru tah boleh, kalau atu inda boleh tu" nya.
Artinya inda tagaya tu, inda jua raja atu bagaya lapas.
Jadi bininya lain dicubanya.
"kalau bini mu ani pandai mamasak banar, cuba tah" nya.
Disanggupnya.
"Saekor pimping atu jadi ia boleh ampat puloh macam masakan saekong."
Sanggup ia jua "sanggup patik, bini patik sanggup, mun kan ampun."
"Macamana gaya kamu tu, nya kan bininya ani sanggup saja tah padahkan saja karaja atu jarum ampat puloh macam pisau, pisau jarum ampat puloh babak pisau boleh ditampah ah jadikan pisau.
Jadi atu tah boleh aku memasak tu pimping atu saekong macam ampat puloh."
