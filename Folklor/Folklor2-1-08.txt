Jadinya merawai mulanya, sudah merawai atu, ani turun bininya ani lakinya banar ani.
Jadinya ada tia iblis ah.
Awal kita baliknya, inda makan inda balauk bahnya.
Rupa sama bagai dituang disalin, sampai dipabininya bininya atu bini manusia ah.
Iblis tu.
Jadinya ujung-ujung datang laki ani, laki banar ani.
Sudah datang, diliatnya baganding tidur, laki-laki atu macam rupanya.
Ehnya biniku kau aga ani, eh binikunya.
Inda adanya aku!
Biniku.
Kau Dangnya mau kau juanya.
Inda ku mau di mana juanya, rupa sama.
Sudah atu sampai siang hari, dibawatah ka Raja.
Jadi dibawa ka Raja, dihukumkan tah olih raja ani.
Nya siapa ampunya bini?
Biniku ni nya kata manusia banar biniku ninya aku merawai.
Eh biniku aku merawai juanya.
Apa lagi sudah atu, inda ta ukumkan raja ah.
Sudah atu macam tangah padang malintas kanak-kanak.
Eeehnya raja paluinya, maukan mamigang nagri inda ta ukumkan.
Mandangar urangnya ani, ampun baribu ampun, duli tuanku disabutnya atu inda ta ukumkan Sang Parawainya.
Jadinya dilagau kanak-kanak ah, ka mari kaunya.
Malaikat bah tu apakan tu.
Sudah atu, bini-bini ada jua ni anu yang dibawa ka Raja ani.
Diliatnya rupa sama, anu kata kanak-kanak ani, mana bini mu?
Aninya, Kau mana binimu?
Ani juanya.
Aku marawai, aku marawai Juanya.
Baiknya, ambil butul.
Ambil butul, butul Suraya.
Kalau ani binimunya masuk saja kau dalam Suraya aninya kau tah punya bini tu.
Nya kata Sang Perawai anu banar aninya, inda tah ku dapat masuk inda pabaik tah ku dapat bini ku aninya.
Manakan masuk butul?
Au butul.
Jadinya iblis ani masuk tia ka dalam butul ah.
Apa lagi disumbat olih kanak-kanak ani.
Sudah disumbat, aninya iatah Duli Tuanku inda ta ukumkan.
Iatah iblis ninya.
Baik suruh lakati apinya.
Sudah dibakar api, ditunutah.
Ditunu atu malatup iatah asal mula tamparik ah.
