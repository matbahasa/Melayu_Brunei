Urang lagi daulu nganya tau menidurkan au Lailallah, Lailallah, Allahumma Sallim.
Bapantun macam-macam tah pantunnya.
Macam-macam tia pantun tu kononnya, lagi daulu tu, kalau sudah anu maluah tia jua pantun ani saurang-urang boleh katani anu tu, sambil ku maurut atu bukan ya bapuloh macam pakah.
Macam-macam pantun ani tapi kalau sudah anu takana ingat katani, kalau sudah anu atu inda lupa tia malompat-lompat eh.
Kalau macam urang kan babini wang anu, anu urang kan basuruh tu anu mufakat kalau ada sudah urang basuruh atu, macam kita kan basuruh kadiaku ah, ia titu macam kadiaku bapantun tah ku tu.
Nyanya kadiaku bafakat kami daulu dangan sanak baru kami manarima karang tu, badangan sanak, baindong babapa bafakat daulu banar pun ku indongnya, nya mufakat daulu urang lagi daulu.
Bapantun inda kurang-kurang asal damanya urang batunggu tunang, basair ba apa ani eh kalagi pandai bapantun bukan alang-alang.
Gugur-gugur angkau nangka, Nyangan ditimpa anjalai pauh, Tidur-tidur engkau mata; Nyangan dikanang urang yang jauh.
Laju-laju pamarang Jawa Jawa lari kabohor bukit, Jangan marajuk amas ku nyawa; Inda kawasa salah sadikit.
Anuman tiang barangkat, Mamakai payung yang kakuningan, Mun sudah tanda mufakat, Barang barat manjadi ringan.
