Andang diniat-niatnya jua bini pembalat ani jua.
Sudah miatu, diliatnya lakinya nanang-nanang sudah di ayeng ani menurunkan balat ani.
"Baik kau, bini mu memang tinggal".
Sudah miatu, naik ya ka parau.
"Mama nya, oi, mari tah deh satagal".
"Bahapa?".
"Eh bakamul katani bah mamanya".
"Illallah, bagas bakamul sudah, Ani kan manuruni balat ani, manangi balat ani, ani kan kamul lagi".
"Eh bukan jua batah, sajuk mamanya".
Sudah kamas, salajur tah turun.
"Turun ku mamanya ka ayeng" nya Si Perigis ani.
"Bah" nya.
Diingat turun ka parau rigis ani.
Bakayuh, menyurung rigis salajur, manggarkan rigisnya ani.
Tinggal pembalat ani dangan bininya ani.
Sudah atu, kamas lakinya mamasang balat, "mamanya" nya lakinya ani bah, "eh bakalmu deh", "eh ani sudah balum batah anibagas bakamul, kan bakamul lagi" nya.
"Eh dada" nya eh, aku turun ka ayang ni antadi baparau sabuah ah.
"e lah, perigis ni mamanya".
Apa lagi dibubut ka tambing.
Laki perigis ani burut.
Jadi ani pacah du setapikan, laki-laki pembalat ani.
Sudah miatu bubut, anu inda taukan rupa jua.
"Eh kan ka mana".
"Ia tini, kan jalan-jalan maunjar anu jahat-jahat atu", nya.
"Ia tah sudah nuhun atu", nya.
"Jangan tah"nya, baik tah katani ba baik-baik pulang"nya, sama katani sa kampung, sama-sama di ayeng", "baik."
Si anu burut ani, orang parigis ani mambawa ba pikir ka orang pacah ani.
Nya, "Apa pikir mu bat?", "Mangapa kian?".
"Tu piasau orang ah!, labat nyamu, randah lagi, tanaik kau bat?".
Anu pacah kan disuruh naik ani.
"Inda eh", nya orang pacah ani.
"Kau tah naik"nya orang burut ani.
"Apa lagi bah" ''pungut karang di bawah".
Naik orang burut.
Diliatnya mangkali randah, kurias-kurias atu, pandangarannya randah, diramasnya tah, lurus tah palir burut ani dipulas.
"Jangan dipulas tu bat, burut ku tu."
"Eh buruk-buruk pabaik, mana saja, buru, buruk titu",nya.
Inda, nya "burut ku".
"Inda ku paduli, sukar saja ku balurih tu, anu buruk pabaik" nya.
Apa lagi, ujung-ujung gugur ke tanah, anu burut ani.
Atu tah kan membawa bakalaie.
Orang pariksa, diri inda pariksa.
Balusir orang pacah ani.
Orang badusa jua, orang mamaulas palir (Pembalat ani).
Sudah balusir, ora
ng pacah ani malintasi pulau kepayas.
Atu lusir orang inda pariksa ani.
Langgar-langgar inda tantu tuju.
Lurus arah kapayas masak.
Balapukan gugur di belakangnya, barang kapalanya.
"Eh antam saja tah kau bat, mambukut saja tah kau kadiaku" nya.
Diucap tah kawan ani mambukut, padahal kapayas gugur di kapala, kapayas masak.
Sudah macam atu, ani tatawa tia, inda tia jadi mambukut lagi.
"Eh bat, kapayas kau langgar atu, luruh ka tubuh mu, barang kapala atu bah".
"Eh".
Diaga tah banar.
Banar jua kapayas.
"Ku ucap kau mambuku bat."
