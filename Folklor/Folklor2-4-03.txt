Raja Gunung ani adalah seorang Raja.
Ia punya bapa, ia punya nini Raja Bulat ia punya nama, Ia orang kayangan, asal-usul orang kayangan.
Si Gunung ani punya sebuah ajung, Permata Nilam ia punya nama.
Kemudian ia adik-beradik 40 ni.
Si Gunung ani anak yang ke 40.
Ada satu puteri yang bernama puteri Intan Sumisa.
Intan Sumisa ani Sultan ke 3 punya tunang.
Dia orang ani sakti tu bah.
Kemudian Si Gunung ani ia pun sakti tu.
Ajungnya tadi ani ia mau minjam ia pamnya nombor.
Kata ia punya bapanya, ia punya numbor jangan diaganya kerana tunangan sultan ke-3.
Tapi oleh sebab Si Gunung ani ingin kan mengambil puteri Gunung atu, jadi dipinjamnya.
tah ajung atu.
Bapanya becakap kalau kan pergi jangan lamanya.
Diangkatnya ajung atu, bila sudah lama disimpan ajung atu pun jadi besar.
Jadi perahu besar.
Cukup dengan orangnya.
Juru Batu, Juru Mudi, cakap tu orang kuatnya, Panglima bah, besar bah macam kapal besarnya.
Kemudian Juru Batu, Juru Mudi ani takut kan belayar anibah sebab apa diaorang mendengar cerita, dia punya nombor jangan diaganya tunang sultan ke-3 atu sakti tunya.
Sultan ke-3 ani gagah jua.
Kemudian bila sudah diurang ani belayar, Juru Mudi dan engineer semua sekali lah takut.
Kemudian Si Gunung ani kesian ia meliat bila ia sudah minum.
Kemudian dia cakap ani orang gagah jadi ada semangat, apa takutnya dia punya nombor.
Lapas saja ia seorang pun bolehnya menaklukinya.
Jadi Si Gunung sanang hatilah diam-diam.
Kemudian bila sampai di kuala ini nombor dia punya ajung ada orang tangkap ikan, dia cakap ajung-ajung datang dari mana.
Diurang bila sudah sampai di tembak diurang ajung ani bah, jadi diaorang pukul gandang (guling tangan).
Jadi bila ditembak ke atas bunyi gendang atu dalam anjung ditembak dalam ajung bunyi gendang atu di atas.
Jadi kata Sultan ke-3, rantikan badil betalu-talu, bunyi gendang sudah ke ulu.
Ditembak ke dalam ajung atu sudah masuk menakluki.
Sudah sampai sana, terus ia naik dia cakap itu mahligai (orang tidak nampak) terus tidur di sana.
Si Gunung ani pandai menyamar dirinya menjadi nenek kebayan.
Jadi orang tekilala dari pancarnya sebabnya ia pakai gigi emas tu.
Mengapa inda dilagaunya puteri ani.
Nya dayang-dayang inda dilagau manakan ber .... ia bongkoknya, manakan tenaiknyanya bisdia dalam istana ani.
Sudah atu hari-hari kurang lebih 2-3 hari ke sana ia melawat lagi bejual bunga yang sehabis-habis harum ani macam-macam bunga-bunga cempaka.
‘Siapa punya ni’, nya.
‘Anu’, nya.
‘Niniku yang mengasuh’, nya.
‘Di mana ia tempat atu’, nya.
‘Ada di Ujung Tanjung atu rumahnya’.
Terus tah bepangku bah Intan Sumigar.
Bila bepangku anu ani kedengaran, mengamuk Sultan ke-3.
Bila sudah mengamuk, ia jadikan ular Cinta Mani, Si Mercu Gunung ani.
Di bawah bantal, bila sudah di bawah bantal dipatuknya puteri ani.
Kebisaan tah puteri ani.
Datang Sultan ke-3 menawari.
Makin ia sakit.
Dilagau nini kebayan ani (Si Merchu Gunung) diambilnya bunga apa disiramnya, dititiknya sedikit di kelingking atu terus bangun.
Iatah behamuk dalam istana atu.
Ia mengamuk atu sampai ke padang larinya tu.
Sampai menjadi macam-macam.
Ia beruji dengan saktinya atu.
Sakti sultan ke-3 ani turun Hujan lembing diseru oleh Si Gunung ani, Payung Besi, mengantul.
Kesuhadahnya mati sultan ke-3.
Sebabnya kalah, Sultan ke-3 atu inda tamat perguruannya atu, ani tamat perguruannya.
(Si Mercu Gunung).
