Kisah ani orang baru turun aji.
Orang baru turun aji ani kisahnya di Temburong.
Jadi balum lama turun aji lah, lebih kurang dalam macam seminggu macam miatu, tiba-tiba aji ani, ia pun anulah kena bari tau ada saudaranya meninggal.
Jadi ia pun kan pegilah tampat saudaranya meninggal ani.
Jadi maklumlah Temburong ani bas mana banyak.
Jadi aji-aji ani pun awal tia menunggu bas ani, datang sebuah bas ani tahan inda jua mau.
Kemudian tunggu lagi bejam-jam ada lagi bas ani inda jua mau.
Jadi batah-batah menunggu jadi aji ani pun anulah menganukan tangan jarinya ani dibulatkannya.
Jari apa, jari tunjuk sama indung tangan ani ditamukannya bulat, kemudian dimasukkannya tunjuknya lagi, masukkannya tunjuknya.
Jadi bila kondakter bas ani meliat beranti, de dehnya, aji-aji aninya capi-capi jua nya.
"Kita ani baru turun aji nya, macam miatu gayanta nya, kita masukkan jarinta ke dalam lubang ani, apa maksudnya nia ah?"
Jadi nya aji-aji atu, "Jangan salah faham nya, bukan maksud ku atu capi-capi maksud ku nya aku seorang saja temuat?"
"Batah sudah ku menahan bas ani bah nya inda mau beranti.
Terpaksa ku buat macam ani" nya.
Jadi akhirnya dengan macam miatu bas atu beranti, aji pun naik tah, dapat tia naik bas untuk pergi tampat saudarnya anu ani, meninggal ani.
