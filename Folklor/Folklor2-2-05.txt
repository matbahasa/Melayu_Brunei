Ada satu urang alim dalam nargi atu tapi nargi atu ada raja.
Alim banar urarig alim atu taat mangarjakan suruhan Allah Taala.
Bila sudah macam atu anu ani sawatnya atu karau saja, bila udah macam atu luan-luan malar salah-salah fikirnya atu ia indakan maukan dunia ani bah panggalnya hadapan atu, panggalnya buangnya ka laut udah dibuangnya ka laut.
Apa lagi lama-lama pada suatu hari atu mandi tah anu anak raja ani ka laut ka pantai, puteri sama-sama kawan-kawannya ramai bila sudahnya mandi ka laut ia tah mangaga
panggalan dapannya atu bah mangaga anu tuan puteri ah mangaga dapannya salajur tarus diaganya.
Kuasa Allah Taala ganya kan carita, udah atu apa lagi dijangkaunya anu ani tuan puteri ani diliatnya anu ah hadapan ia tah dibawanya ka rumah bini-bini, ani tau pulang kan hadapan udah dibawanya ka rumah ia tah ada-ada hatinya atu dipamainnya buatkan pakarjaan pulang bah.
Lama punya lama jadi mangandung bila sudah mangandung apa lagi tau raja ani dayang-dayang ani bapadah ka raja.
"Dayangku mangandung," nya.
"Eh!" kata rajanya, "siapa dangannya?" nya.
Dayang-dayang ani pun inda tau jua apa lagi dipanggil raja ani mamanggil anaknya.
"Ani dayangku," nya, "banar kau mangandung?" nya.
"Banar," nya.
"Siapa dangan mu?" nya.
"Inda pulang ku badangan," nya.
Caritakannya hal atu mandapat anu atu bah mandapat hadapan.
Udah atu apa lagi.
"Eh!" nya raja ani, "baik tah dipanggil rakyat," nya kata raja ani.
Ah dipanggil tah sagala-sagala rakyat ani dipariksa saurang-saurang dipariksa dapannya.
udah dipariksa balum ada jua sampai dua tiga hari.
Ujung-ujung tajumpa tah jua urang alim ani jua diliat anunya punggal, banar bila sudah anu dilagau tah.
"Mun kan ampun ada urang punggal hadapannya. "
"Suruh tia naik," nya.
Bajumpa tah raja urang alim ani bila udah bajumpa.
"Kau kah ampunya anu atu?" nya raja ani.
"Banar," nya, "patik," nya, "patik mangakun," nya.
"Mangapa kau panggal?" nya raja.
"Kanapa patik panggal?" nya, "sababnya patik ani inda kan baguna dunia ani lagi niat patik atu kan bakhawluat samata-mata."
"Ah miatu rupanya," nya, "jadi macam mana tahnya gayanya sadangkan dayangku mandapat anu mu tapi masa ani mangandung," nya.
"Ah! rupanya," nya.
"Ah! banar," nya.
"Cuba saja," nya, kata urang alim ani, "mari tia anu ku," nya.
Apa lagi dibarakannya tah hadapannya ani, "tapi cuba-cubanya saja mamohon kapada Allah Taalanya barangkali Allah Taala
 mamaturut," nya, "inda jua manjamin banar."
Apa lagi diambilnya hadapannya atu sambahyang, sambahyang tia sambahyang hajat berdoa kapada Tuhan minta hadapannya atu batamu bah, jadi diluruskan oleh Allah Taala atu batamu banar hadapannya atu.
Jadi bila sudah batamu kawinkannya tah jua sama urang alim ani inda balaku inda tapakai anu sudah mangandung tarpaksa dikawinkannya kawin tia urang alim atu sama anak raja ani.
