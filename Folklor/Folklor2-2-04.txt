Ada satu kaling, kaling ani kaya eh, apa lagi mambuat masjid tia, bila udah mambuat masjid abis siap masjidnya ani.
Mangambil tia anu imam bilal diambilnya ani bayarnya gaji ia urang kaya Yusof Ibrahim ani.
Jadi apa lagi sambahyang sana ramai masjidnya ani, inda kalau sambahyang Biasa ikut sambahyang tu Yusof Ibrahim ani, kalau tiap hari Jumat inda ia ikut sambahyang mandangarkan tia anu sabalah ah sabalah dinding atu inda ia sambahyang mandangarkannya dangarkannya, imam mambaca atu.
Inda ada mambawakan namanya, "apa ini imam," nya, "gaji saya bayar sama dia," nya, "dia tidak puji saya," nya, nya Yusof Ibrahim ani.
Dibuangnya, ditukarnya urang baru.
Tunggu lagi Jumat dapan, mambaca imam atu ayat lain dibawanya atu apa lagi.
"Eh! tidak bagus ini urang tidak puji saya punya nama," nya.
Dibuangnya tukarnya lagi baru katiganya cukup Jumat udah atu lagi mambawa tia imam ani sabbihis, udahnya mambawa sabbhihis udahnya manyabut anu bah Yusuf Ibrahim wa Musa.
Ah atu tah basurak anu ani.
"Atu baru dia puji saya punya nama saya punya bapa."
Tarus tia digajinya urang atu imam sabalum atu inda ada mambawa ayat atu.
